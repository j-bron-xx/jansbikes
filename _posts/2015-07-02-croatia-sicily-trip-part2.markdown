---
layout:     post
title:      "Chorwacja i Sycylia - part 2"
subtitle:   "17 dni i 5800 km - relacja z wyjazdu"
date:       2015-07-02 12:00:00
author:     "Jan"
header-img: "img/post-sicily-bg.png"
---
<h2>Włochy</h2>
<p>Wyspani i po niezłym śniadaniu na promie dopłynęliśmy do portu. Słoneczna Italia przywitała nas deszczem i gęstymi chmurami po horyzont. Zaraz po zjeździe z promu cała ekipa motocyklistów ubiera ciuchy wodoodporne, chłopaki mają wszystko: skarpety, rękawiczki... widać że nie raz łapał ich deszcz i wiedzą jak to jest. Ja na dnie sakwy mam kurtke wodoodporną, plecaczek zwykłą peleryne i to wszystko. Damy radę, kiedyś już przejechałem 800 km w deszczu, a do Palermo mamy nieco mniej, 700 km. Byle szybko opuścić miasto, wyjechać na autostradę i uciekać przed deszczem. Plan nawet udało się zrealizować, choć pogoda była kapryśna i co chwila przejeżdzaliśmy przez deszczowe chmury. Uciążliwy był też mocny, niejednostajny wiatr, który wymuszał mocne korekty kierownicą oraz nadwyrężał mięśnie szyi. Nawierzchnia drogi też nie ułatwiała jazdy swoimi licznymi nierównościami i wypukłymi, śliskimi łączeniami. Kolejnym czynnikiem wymagającym koncentracji był włoski sposób jazdy do którego nie zdążyłem się jeszcze przyzwyczaić.</p>

<a href="#">
    <img src="{{ site.baseurl }}/img/zmeczenie-1.jpg" alt="zmeczenie">
</a>
<span class="caption text-muted">Bari - Palermo był chyba najbardziej wymagającym odcinkiem.</span>

<p>Kierując się na Reggio di Calabria dotarliśy do portu skąd odpływały co 20 minut promy na Sycylię. Na promie spotkaliśmy dwóch miłych gości, jak się później okazało braci, którzy podróżowali na gsx 750. Oczywiście rozmowa odbywała się przy użyciu angielsko-międzynarodowego wspomaganego językiem migowym. W pewnym momencie jeden z nich zaczął recytować po kolei wszystkie miasta Polski włączając Gliwice, Kielce, Rzeszów, Jelenią Górę itd. Początkowo myśleliśmy, że był tam na motorze, jednak potem zrozumieliśmy, że po prostu lubi geografię. Później jeden z braci zaczął głaskać mój kask i powiedział <blockquote>Arai! Bella...</blockquote> Jakoś zapomniałem pokazać im kask dziewczyny w malowaniu Valentino Rossiego. Na pewno by się ucieszyli.</p>

<a href="#">
    <img src="{{ site.baseurl }}/img/dreamtime-2.png" alt="dreamtime helmet">
</a>
<span class="caption text-muted">Kiedy Gosia zobaczyła ten kask, skończyły się rozmowy co wybrać - agv K3 Dreamtime</span>

<p>Kiedy dowiedzieli się, że nie wymieniamy się z plecaczkiem podczas jazdy mieli nieco zawiedzione miny. Ujmując inaczej, byli przekonani, że zamieniam się z pasażerem miejscem i drobna dziewczyna prowadzi obładowaną cbrke z 90 kg pasażerem z tyłu. W ogóle nie widzieliby w tym problemu, zupełnie normalna rzecz. Oj tak, czuć było, że jesteśmy w miejscu gdzie ludzie rodzą się na jednośladach i gdzie po prostu motocykle są uwielbiane.</p>

<h2>Palermo</h2>

<p>Po przejechaniu magistrali adriatyckiej sycylijska droga do Palermo jakoś nie zrobiła na nas wrażenia. Przyczyną takiego pierwszego wrażenia musiało być albo zmęczenie, albo zachmurzenie, bo później w pełni doceniliśmy piękno sycylijskich widoków. Dotarliśmy do Palermo. Główna droga była remontowana, więc zdecydowałem się skręcić w jakąś niewielką uliczkę. Nawigacja szybko przeliczyła trasę i poprowadziła...</p>

<a href="#">
    <img src="{{ site.baseurl }}/img/ulice-palermo-2.png" alt="ulice Palermo">
</a>
<span class="caption text-muted">Jedna z większych ulic w remoncie w związku z budową pierwszej w Palermo linii tramwajowej.</span>

<p>Przejeżdzaliśmy obok lepianek bezdomnych, imigrantów pchających dobytek w wózkach sklepowych, momentami ilość śmieci powodowała, że prawie nie widać było asfaltu. Na szczęście nie trwało to długo i bardzo szybko trafiliśmy na zwykłe ulice zdominowane przez wszechobecne skutery. Sama jazda po Palermo mogłaby zasłużyć na oddzielny wpis. W każdym razie czułem się trochę jak na zawodach Gymkhany przeżucając ciężki motocykl niczym na treningu między pachołkami. Jazda bez takiej dynamiki kończyła się bezlitosnym strąbieniem i pełnym pogardy wyprzedzaniem z każdej strony. Dodać do tego wyślizgane kamienie, konieczność spoglądania na nawigację, nieprzestrzeganie przez miejscowych koloru świateł i plecaczka nieprzyzwyczajonego do dynamicznej jazdy na jedynce i mamy całkiem emocjonujący pakiet na koniec dnia. W takim stylu dotarliśmy do pizzeri, gdzie mieliśmy odebrać klucze do apartamentu. Klucze wręczyła nam kelnerka i wytłumaczyła gdzie jest nasz pokój. Zjedliśmy pizze i poszliśmy spać, a samą właścicielkę poznaliśmy kolejnego dnia, nie ma to jak południowy luz.</p>

<a href="#">
    <img src="{{ site.baseurl }}/img/palermo-po-targu.jpg" alt="palermo po targu">
</a>
<span class="caption text-muted">Ulica po sobotnim targu, przed przyjazdem ekipy sprzątającej.</span>

<a href="#">
    <img src="{{ site.baseurl }}/img/3kolowiec.jpg" alt="vespa retro">
</a>
<span class="caption text-muted">Pierwsza ekipa sprzątająca pojawiła się na takiej maszynie.</span>

<a href="#">
    <img src="{{ site.baseurl }}/img/vespa-retro.jpg" alt="vespa retro">
</a>
<span class="caption text-muted">Skuter fachowca naprawiającego windę. U nas byłby to modny retro klasyk...</span>

<p>Uczulam, że powyższe zdjęcia mogą budować fałszywy obraz miasta, ale z jakiegoś powodu takie obrazy wydawały mi się ciekawsze i nie mam zdjęć normalnego Palermo ze swoimi zabytkami i urokliwymi uliczkami.</p>

<a href="#">
    <img src="{{ site.baseurl }}/img/cibierra.jpg" alt="cbr 600 f">
</a>
<span class="caption text-muted">Spotkałem też czerwoną bliźniaczkę mojej cbrki, po włosku jest to "ci-bi-errra" - bardzo ładnie</span>

<p>Przez cztery dni opiekowali się nami znajomi włosi. Wesoła gromadka Giuseppe, Fabio, Paulina robiąca za tłumacza i wiele innych przyjaznych osób pokazywało nam najfajniejsze miejsca w Palermo. Nie będę tutaj dokładnie opisywał tych dni, bo tekst stałby się jeszcze dłuższy, ograniczę się tylko do wymienienia największych atrakcji.</p>

<p>Wybraliśmy się do Teatro Massimo na balet nowoczesny. Podziwialiśmy zabytki, w tym niewiarygodne katakumby. Była wspaniała kolacja nad samym morzem, nieopodal opuszczonej, 18-wiecznej fabryki farmaceutycznej. Później, w tym samym miejscu odbywała się olbrzymia impreza zapoczątkowana włoskim hymnem narodowym, co bardzo nam się spodobało. 
Wieczorne przesiadywanie w pieknych przyportowych lokalach. Plażowanie w uroczych miejscach Cefalù i Balestrate. Nie wspominam nawet o jedzeniu i winie. W takich okolicznościach i wyborowym towarzystwie sycylijski sposób życia wydawał się jedynym właściwym i nawet nie wiem kiedy naładowaliśmy baterie na drugą część podróży.</p>

<a href="#">
    <img src="{{ site.baseurl }}/img/palermo-morze-gromadka-1.jpg" alt="morze restauracja">
</a>
<span class="caption text-muted">Miejsce do którego turyści raczej nie trafią.</span>

<!--a href="#">
    <img src="{{ site.baseurl }}/img/plaza-cefalu.jpg" alt="plaza cefalu">
</a>
<span class="caption text-muted">Piaskowe plaże były miłą odmianą - Cefalù.</span-->

<a href="#">
    <img src="{{ site.baseurl }}/img/belestrate-plaza-3.png" alt="plaza belestrate">
</a>
<span class="caption text-muted">Piaskowe plaże były miłą odmianą - Belestrate.</span>


<a href="#">
    <img src="{{ site.baseurl }}/img/latawce.jpg" alt="latawce na plazy">
</a>
<span class="caption text-muted">Dziewczyny zabawy w fotografią. Telefon przez cały wyjazd był ustawiony na 640x480, hehe.</span>

<p>Nadszedł dzień wyjazdu. Emocjonalne pożegnanie, do zobaczenia wkrótce, czas odkręcić manetke!</p>

<h2>Etna</h2>
Trasa do Catanii przez środek wyspy była przyjemna. Po raz pierwszy od dłuższego czasu mijaliśmy krajobraz pozbawiony morza. Mimo to było bardzo pięknie, a nawet ciekawiej, inaczej. 

<a href="#">
    <img src="{{ site.baseurl }}/img/etna-autostrada-1.png" alt="sycylia autostrada">
</a>
<span class="caption text-muted">Sycylia pokazała swoją piękną stronę. Widok wzbogacały zapachy i rzeźkie, niemal górskie powietrze.</span>

Środkowy odcinek autostrady był w remoncie zmuszając nas do 40 km objazdu. I całe szczęście, że tak się stało! Zakręty, przepaście, małe miasteczka, podjazdy i ostre zjazdy... Bawiliśmy się zupełnie jak na najlepszych odcinkach magistrali adriatyckiej.

<a href="#">
    <img src="{{ site.baseurl }}/img/sycylia-objazd-1.png" alt="sycylia objazd">
</a>
<span class="caption text-muted">W tle jedno z wielu urokliwych miasteczek.</span>

<a href="#">
    <img src="{{ site.baseurl }}/img/sycylia-objazd-2.png" alt="sycylia objazd">
</a>
<span class="caption text-muted">Po kilku dniach w mieście nie wiem kto tego bardziej potrzebował, ja, honda czy plecaczek.</span>

Wszystkie atrakcje po drodze spowodowały, że w okolice Etny dojechaliśmy kiedy słońce chyliło się ku zachodowi. 

<a href="#">
    <img src="{{ site.baseurl }}/img/etna-droga-1.png" alt="etna droga">
</a>
<span class="caption text-muted">Pierwszy widok na Etne z miejscowości Motto Camastra.</span>

Początkowo planowaliśmy rozłożyć namiot niekoniecznie na polu namiotowym, ale za to koniecznie w wąwozie Alcantara. Niestety ściemniało się szybko, a trafialiśmy jedynie na wąskie dróżki prowadzące nad samą rzekę.

<a href="#">
    <img src="{{ site.baseurl }}/img/alcantara-dojazd.png" alt="alcantara dojazd">
</a>
<span class="caption text-muted">Było nieco stromiej i dziurawiej niż wynika ze zdjęcia. Szkoda mi było motocykla i zrezygnowałem.</span>

Byliśy już nieco zdesperowani, kiedy zauważyliśmy taki znak:

<a href="#">
    <img src="{{ site.baseurl }}/img/agroturystyka.png" alt="agroturystyka etna">
</a>
<span class="caption text-muted">Szczerze polecam to miejsce, a już w szczególności polakom.</span>

Przywitał nas uśmiechnięty włoch. 
<blockquote>
- Germany?<br>
- No, no, Polonia.<br>
- Ah Polonia! Ja pier*** k***a mać Polonia!! Szef polak!
</blockquote>
Łatwo wyobrazić sobie nasze miny. Okazało się, że szefem kuchni jest Polak, pan Krzysztof, a sam właściciel miał dziewczynę pochodzącą z małej miejscowości w małopolsce i dość dobrze zna nasz kraj. Kiedy dowiedział się skąd podróżujemy i że chcemy rozbić namiot wyczarował nam niewiarygodne miejsce na kemping.

<a href="#">
    <img src="{{ site.baseurl }}/img/agroturystyka-namiot.jpg" alt="agroturystyka namiot">
</a>
<span class="caption text-muted">Basen, Etna, drzewa cytrynowe. Bez dwóch zdań mieliśmy szczęście do miejsc namiotowych.</span>

Jedzenie było bardzo dobre, było go dużo i było niedrogie. A do tego widok ze stołówki pozwalał stopniowo przyzwyczajać się do wulkanu.

<a href="#">
    <img src="{{ site.baseurl }}/img/agroturystyka-jadalnia.jpg" alt="agroturystyka jadalnia">
</a>
<span class="caption text-muted">Poranna kawa i czas ruszać na dymiącą górę.</span>

Nie chcieliśmy zwlekać z zobaczeniem największej atrakcji. Zaraz na drugi dzień rozkulbaczyliśmy nieco cbrke i zaczęliśmy podjazd pod największy europejski wulkan. Łagodna droga prowadziła nas przez niewielkie miejscowości, winnice, sady. Kiedy zaczęliśmy właściwy podjazd pod Etnę, zaczęło się to, na co w duchu liczyłem - kręta, dobrze wyasfaltowana nitka wijąca się coraz wyżej, aż na 1900 metrów n.p.m. Podjeżdzając podziwialiśmy zmieniającą się florę, a nagła zmiana leśnej scenerii na wulkaniczną skałę robiła olbrzymie wrażenie. 

<a href="#">
    <img src="{{ site.baseurl }}/img/etan-widok-1.jpg" alt="etna widok 1">
</a>
<span class="caption text-muted">Droga dojazdowa do stacji na 1900 m. Po drodze mijaliśmy wielu kolarzy.</span>

Na miejscu zdecydowaliśmy się na offroadowy wyjazd na 2800 metrów, w okolice krateru. Droga do góry była stroma i wąska do tego stopnia, że sama jazda jako pasażer była emocjonująca.

<a href="#">
    <img src="{{ site.baseurl }}/img/etna-truck-2.jpg" alt="etna truck 2">
</a>
<span class="caption text-muted">Coś dla fanów offroadu.</span>

Trasa po której jechaliśmy ciężarówką jest zamknięta dla prywatnych pojazdów. Chociaż w kilku miejscach widzieliśmy ślady dobrej zabawy na quadach, pradopodobnie miejscowych.

<a href="#">
    <img src="{{ site.baseurl }}/img/etna-truck-1.jpg" alt="etna truck 1">
</a>
<span class="caption text-muted">Umiejętności kierowcy były imponujące.</span>

Pomimo wrażeń jakich dostarczyła przejażdzka truckiem, teraz wybralibyśmy pieszą wędrówkę. Wycieczka była dość krótka, a miejsca z których obserwowaliśmy krater były świetne, ale jednak znacznie oddalone. Pieszo prawdopodobnie udałoby się dotrzeć do absolutnie unikalnych miejsc.

<a href="#">
    <img src="{{ site.baseurl }}/img/etna-dymi-2.png" alt="etna dymi 2">
</a>
<span class="caption text-muted">To była bez wątpienia jedna z największych atrakcji wyjazdu.</span>

<a href="#">
    <img src="{{ site.baseurl }}/img/etna-widok-morze-2.jpg" alt="etna widok morze">
</a>
<span class="caption text-muted">Wystarczyło się obrócić żeby zobaczyć morze.</span>

Skończyliśmy wycieczkę i wróciliśmy do domu, tj. do namiotu. Zjeżdzając w dół mieliśmy świetne humory, a zabawa z zakrętami była czymś oczywistym.

<a href="#">
    <img src="{{ site.baseurl }}/img/jazda-turystyczna.jpg" alt="jazda turystyczna">
</a>
<span class="caption text-muted">Jeżdząc turystycznie zawsze zachowywaliśmy margines.</span>

Resztę dnia i cały następny spędziliśmy na krótkich spacerach i na leniwym czytaniu książek przy basenie - zbieraliśmy siły na dalszą podróż.

<h2>Vesuvio</h2>
<p>Po Etnie zupełnie nie mieliśmy planu na dalszą podróż. Wiedzieliśmy, że czas już ruszać na północ i rozważaliśmy powolny powrót do Polski z przystankiem we Florencji. Pomogli nam spotkani niemieccy motocykliści, którzy zachwycali się wybrzeżem w okolicy Wezuwiusza. Z jednego wulkanu na drugi - to miało sens!</p>
<p>Dość tradycyjnie w dzień wyjazdu było pochmurno i straszyło deszczem. Zrobiliśmy pożegnalne zdjęcie i ruszyliśmy w trasę.</p>

<a href="#">
    <img src="{{ site.baseurl }}/img/kaski-etna-agro.jpg" alt="kaski etna">
</a>
<span class="caption text-muted">Słabsza pogoda ułatwiała rozstanie z tym miejscem.</span>

Nie spieszyliśmy się i jazda tym razem nie szła nam zbyt sprawnie. Dość późny wyjazd, potem prawie godzinne oczekiwanie na prom i leniwa jazda autostradą. Robiliśmy też dość długie przerwy. W efekcie na półwysep Sorrento dotarliśmy gdy już się ściemniało. Zachowanie standardów podczas poszukiwania odpowiedniego kempingu o takiej godzinie i po całym dniu jazdy wymaga wytrwałości, ale w końcu znaleźliśmy odpowiednie miejsce. 

<a href="#">
    <img src="{{ site.baseurl }}/img/kemping-cytryny.jpg" alt="kemping cytryny">
</a>
<span class="caption text-muted">Sezon ciągle się nie rozpoczął - zacienione miejsce wśród drzew cytrynowych.</span>

Ostatnie dni wakacji staraliśmy się spędzić na plaży.

<a href="#">
    <img src="{{ site.baseurl }}/img/vesuvio-2.jpg" alt="widok na vesuvio 6 rano">
</a>
<span class="caption text-muted">Widok z plaży na Wezuwiusz o 6 rano...</span>

<a href="#">
    <img src="{{ site.baseurl }}/img/vesuvio-1.jpg" alt="widok na vesuvio 7 rano">
</a>
<span class="caption text-muted">...o 7 rano...</span>

<a href="#">
    <img src="{{ site.baseurl }}/img/pompei-plaza-1.jpg" alt="pompei plaza">
</a>
<span class="caption text-muted">i o 21.</span>

W przerwach od plażowania jeździliśmy drogami wzdłuż wybrzeża. Sceneria była świetna, droga pełna zakrętów i widoków. Jedynie asfalt na pewnych odcinkach był stary i śliski.

<a href="#">
    <img src="{{ site.baseurl }}/img/pompei-jazda-2.png" alt="jazda vesuvio">
</a>
<span class="caption text-muted">Ten znak pojawiał się trochę za często.</span>

Kilka ujęć z jazdy na dowód, że okolica jest piękna.

<a href="#">
    <img src="{{ site.baseurl }}/img/vesuvio-jazda-4.png" alt="jazda vesuvio">
</a>
<span class="caption text-muted"></span>
<a href="#">
    <img src="{{ site.baseurl }}/img/vesuvio-jazda-7.png" alt="jazda vesuvio">
</a>
<span class="caption text-muted"></span>

Kolejny dzień spędziliśmy na zwiedzaniu Pompejów. Tego dnia akurat było bardzo gorąco. Nagrzane ruiny miasta, brak jasnych oznakowań ruin i duża ilość turystów spowodowała, że nie było to szczególnie przyjemne zwiedzanie. Same ruiny były ciekawe, choć w upale i bez przewodnika dokładne zwiedzanie całego miasta nie miało sensu. Po dość długich poszukiwaniach udało nam się odnaleźć najbardziej chyba znane postacie zatopione w pyle wulkanicznym.

<a href="#">
    <img src="{{ site.baseurl }}/img/pompei-tourists.jpg" alt="pompei">
</a>
<span class="caption text-muted">Widok na wulkan.</span>
<a href="#">
    <img src="{{ site.baseurl }}/img/pompei-no-tourists.jpg" alt="pompei">
</a>
<span class="caption text-muted">Widok w stronę południową.</span>
<a href="#">
    <img src="{{ site.baseurl }}/img/postacie.jpg" alt="pompei postacie">
</a>
<span class="caption text-muted">Zasypani pompejczycy.</span>

Po zwiedzeniu Pompejów spędziliśmy jeszcze jeden dzień na kempingu korzystając ze słońca i pięknych plaż.

<h2>Pompei &rarr; Kraków</h2>

<p>Nadszedł czas powrotu. Do przejechania mieliśmy 1800 km i dwa dni czasu. W drogę ruszyliśmy około 9 rano, a dzięki dobrej autostradzie A1 udało się dość szybko przejechać środkowe Włochy. Na nocleg zatrzymaliśmy się przy granicy austriackiej, przejechaliśmy 900 km - dokładnie połowę dystansu. Drugą połowę, przez Graz, Wiedeń, Brno pokonaliśmy następnego dnia i około 22.30 zameldowaliśmy się na krakowskim BoraBora.</p>
<a href="#">
    <img src="{{ site.baseurl }}/img/zmeczenie-2.jpg" alt="pompei postacie">
</a>
<span class="caption text-muted">Sztuka relaksu na trasie...</span>
<p>Po drodze dopadało nas zmęczenie, ale myślę że dla takiej wyprawy warto trochę pocierpieć.</p>

<h2>Podsumowanie</h2>

<p>Wnioski i odczucia po wyprawie zarówno moje jak i Gosi pojawią się w innym poście. Opiszę też przygotowania oraz sprzęt i rzeczy które zabraliśmy ze sobą.</p>
<a href="#">
    <img src="{{ site.baseurl }}/img/googlemaps.png" alt="trasa">
</a>
<span class="caption text-muted"></span>