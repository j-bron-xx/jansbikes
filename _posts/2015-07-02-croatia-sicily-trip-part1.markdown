---
layout:     post
title:      "Chorwacja i Sycylia - part 1"
subtitle:   "17 dni i 5800 km - relacja z wyjazdu"
date:       2015-07-02 12:00:00
author:     "Jan"
header-img: "img/post-croatia-sicily-bg.jpg"
---

<h2>Plany</h2>
<p>To miał być krótki weekendowy wypad ze znajomymi do Budapesztu. Kiedy już się zadeklatowałem na wyjazd pomyślałem, że mógłbym już samotnie wypad przedłużyć jadąc na południe. Balaton, Chorwacja - choćby na dwa dni. Kiedy snułem takie plany, zadzwoniła przyjaciółka mieszkającą na Sycylii z pytaniem kiedy ją odiwedzę... Do tego wszystkiego dziewczyna zainteresowała się trochę motocyklami i zakomunikowała, że chętnie wcieli się w rolę plecaczka przy najbliższej okazji. Wszystko zgrało się w czasie idealnie i mały wypad zamienił się w duże przedsięwzięcie! Plan wyglądał następująco: jadę ze znajomymi do Budapesztu, potem samotnie ciągnę do Trapani na Sycylię. Tam odbieram dziewczyne, która w świeżo zakupionych ciuchach wysiada z samolotu. Następnie jeździmy po Sycylii, całych Włoszech i gdzie nas poniesie dopóki czas lub budżet się nie wyczerpie.</p> 

<p>Jak to z planami czasem bywa, tak i ten uległ zmianie. Rozchorowałem się i nie byłem w stanie wyjechać z ekipą w terminie. Początkowo myślałe, że dołączę z niewielkim opóźnieniem do grupy. Niestety przeziębienie trzymało mnie na tyle długo, że Budapeszt musiałem odpuścić zupełnie. Co gorsza, niebezpiecznie zbliżał się termin lotu Gosi na Sycylię. Opóźnienie zrobiło się znaczne i doszło do sytuacji, w której miałbym 4 dni na dojazd z Krakowa do Trapani. Wykonalne, ale czy sensowne? Stwierdziliśmy, że lepiej będzie jeśli całą trase pokonamy razem. I w taki oto sposób, jedyna data i jedyna rezerwacja jakiej dokonaliśmy przed całym wyjazdem, czyli bilet na lot do Trapani została wyeliminowana. Zero planów, pełna wolność i pełny bak w cebrze...</p>

<a href="#">
    <img src="{{ site.baseurl }}/img/eatsleepride.jpg" alt="EatSleepRide">
</a>
<span class="caption text-muted">Dzień przed wyjazdem. Wszystko gotowe. Cebra ubrana, koło łóżka przygotowane skóry, kaski.</span>

<h2>Kraków &rarr; Trogir</h2>

<p>Dzień wyjazdu. Wyprowadzam cbrke, łańcuch już dawno nasmarowany, odpalam ją tylko na chwile żeby się rozgrzała trochę przed podróżą. Czekam na dziewczyne, czas dłuży się. Wkładam już zatyczki do uszu i czekam w słońcu... </p>

<a href="#">
    <img src="{{ site.baseurl }}/img/spakowana-cebra.jpg" alt="cbr600luggage">
</a>
<span class="caption text-muted">2 osoby, 17 dni, kemping i ciuchy na imprezy. Temu jak to zrobiliśmy poświęcę oddzielny wpis.</span>

<p>Nagle słyszę z okna: <blockquote>Jaś! Buty mi się zepsuły!</blockquote> Eh, wychodząc po schodach myślę co się może zepsuć w niemal nowych alpinestars smx piątkach?</p>

<p>Okazało się, że całe czubki butów w środku rozpuściły się i opadły w dół tworząc fałdy. Utrudniały włożenie butów i uciskały palce od góry. Prawdopodobnie stało się to od zostawienia butów na słońcu. Gosia skwitowała to tekstem: w niby super marce butów za 6 stówek coś takiego?! No cóż, nie bardzo było co odpowiedzieć. W ruch poszła suszarka do włosów, nagrzewanie butów i próba odginania plastiku. Po jakichś 40 minutach udało się doprowadzić alpiny do stanu <i>"może być"</i> i zdecydowaliśmy się w końcu wyruszyć.</p>

<p>Pogoda trafiła się idealna, słonecznie, nie gorąco, nie zimno. Do tego mały ruch, nudnawa jazda przez Polskę, potem leśno-górzyste drogi słowackie i już byliśmy przy granicy węgierskiej.</p>

<a href="#">
    <img src="{{ site.baseurl }}/img/wegry-odpoczynek.jpg" alt="odpoczynek na wegrzech">
</a>
<span class="caption text-muted">Plecaczek kupuje winiete, a ja korzystam z wolnej chwili.</span>

<p>Teraz zaczyna się jazda, czeka nas fajny odcinek do Budapesztu. Asfalt jest tutaj świetny, mijamy różnych motocyklistów, w tym całą grupę z Irlandii. Gopro zamontowane na kufrze niezbyt dobrze znosi opór powietrza i zamiast długiego filmiku mamy kilka zdjęć.</p>

<a href="#">
    <img src="{{ site.baseurl }}/img/wegry-jazda.jpg" alt="wegry jazda">
</a>
<span class="caption text-muted">Węgry. Niby jeszcze swojsko, ale już czuć zapowiedź chorwackiego wybrzeża.</span>
 
<p>Docieramy nad Balaton, gdzie odpoczywamy i zjadamy coś w nadbrzeżnej knajpie. Plaże niestety są poodgradzane i pozamykane, więc zamiast szukać miejsca gdzie by tu się zanurzyć, zdecydowaliśmy się ruszać dalej na Chorwację. Jazda po pięknej autostradzie i ani sie obejrzeliśmy jak zaczęło zachodzić słońce - trzeba było myśleć o noclegu. Zmęczenie też już dawało o sobie znać, a w szczególności zepsute buty, które z powrotem się pofałdowały. Byliśmy akurat w okolicy Zagrzebia, więc zdecydowaliśmy się przenocować w stolicy. Znalezienie sensownego Bed&Breakfast z miejscem na zostawienie motocykla nastręczyło nieco trudności, ale w końcu się udało. Dzień pierwszy zaliczony, 1000 km przejechane, jest dobrze!</p>

<p>Następnego dnia jeszcze przed śniadaniem zdecydowaliśmy żeby rozciąć czubki trefnych butów i porządnie poodginać i powycinać zdeformowane plastiki. Okazało się to szybkim i dobrym rozwiązaniem, a zalepienie rozcięć powertapem przywróciło wiatro/wodoodporność butom. Nieco zmęczeni ruszyliśmy dalej na południe, kolejny przystanek: Senj.</p>

<a href="#">
    <img src="{{ site.baseurl }}/img/zjazd-na-senj-widok.jpg" alt="Zjazd na Senj widok">
</a>
<span class="caption text-muted">Miejsce widokowe przed zjazdem nad wybrzeże.</span>

<p>Zjazd na Senj i cała dalsza trasa wybrzeżem na Karlobag i dalej to bajka. Gdzieś czytałem, że ten odcinek magistrali adriatyckiej jest miejscem godnym polecenia. Nie spodziewałem się jednak, że będzie to najlepsza droga publiczna po jakiej zdażyło mi się jechać. Sam zjazd na Senj jest świetny, a jest to dopiero zapowiedź tego, jak wygląda dalsza trasa.</p>

<a href="#">
    <img src="{{ site.baseurl }}/img/zjazd-na-senj-jazda.png" alt="Zjazd na Senj jazda">
</a>
<span class="caption text-muted">Podczas jazdy ekperymentowaliśmy troche z selfie stickiem.</span>

<p>Droga na Karlobag usiana była świetnymi zakrętami i motocyklistami, ale oprócz nas ruch był niewielki. Sama droga wiła się nad morzem, z jednej strony wydrążona skała, a z drugiej przepaść i morze. Jakość asfaltu, szerokie pobocza, pozdrawiający motocykliści, a do tego znaki <i>"Bikers Welcome"</i>, <i>"10% discount for bikers"</i> spowodowały, że z czysto motocyklowego punktu widzenia był to najlepszy moment wyprawy.</p>

<a href="#">
    <img src="{{ site.baseurl }}/img/gokitired.jpg" alt="gokitired">
</a>
<span class="caption text-muted">Redukcja, dohamowanie, złożenie, gaz, złożenie... 60km takiej zabawy dało się odczuć.</span>

<h2>Okrug Donji</h2>

<p>W końcu dotarliśmy do Trogiru, podobno w centrum tego miasteczka miał się znajdować fajny camping Rozac. Camping okazał się jednak zaprzeczeniem tego, czego szukam kiedy jadę pod namiot. Zaczęliśmy więc kluczyć po półwyspie w poszukiwaniu fajnego campingu, z dala od tłumów i zgiełku. Trzecie miejsce na które zajechaliśmy spełniło nasze oczekiwania. Z racji przedsezonowych pustek, mogliśmy wybrać miejsce nad samym morzem.</p>

<a href="#">
    <img src="{{ site.baseurl }}/img/trogir-camping-widok.jpg" alt="trogir camping widok">
</a>
<span class="caption text-muted">Ludzie schodzący na plaże często zagadywali jak to jest podróżować na motorze.</span>

<p>Nie za bardzo wyspaliśmy się po podróży - w nocy zmieniła się pogoda, wiał silny wiatr i było dość zimno. Rano na morzu były duże jak na Chorwacje fale. Kiedy wspinaliśmy się na brzeg jedna z takich fal wypchała Gosie na skały. Sytuacja nie była dobra, a jak zobaczyłem liczbę otarć i rozcięć po wyjściu na brzeg... Brzuch, udo, kilka rozcięć na nogach, głęboka rana na kostce... <i>"Zagoi się"</i>. I faktycznie goiło się fajnie z wyjątkiem kostki, do której wdarła się jakaś bakteria i sprawa goiła się jeszcze po powrocie.</p>

<h2>Okolice Dubrovnika</h2>
Kontunuując jazdę na południe zachwycaliśmy się widokami, kręta droga wiła się po zarośniętycch wzgórzach, nieco różniących się od często spotykanych w Chorwacji nagich, zółtawych wzniesień. Podróż urozmaicałem sobie mocnym składaniem w zakręty i wyprzedzaniem auta za autem. Zdawałoby się, że mineła chwila, gdy zaczęły się pojawiać znaki na Dubrovnik. Nastraszeni wysokimi cenami w Dubrovniku, chcieliśmy znależć apartament w takim miejscu żeby uniknąć drożyzny. Zatrzymaliśmy się przy którymś z kolei napotkanym znaku <i>"Zimmer"</i>, jakieś 25 km przed Dubrovnikiem. Apartament posiadał balkonik z ładnym widokiem, wifi które faktycznie działało, klime i wygodne łóżko. Idealny pakiet po całym dniu jazdy w upałach.

<a href="#">
    <img src="{{ site.baseurl }}/img/widok-apart-dub.png" alt="widok apartament dubrovnik">
</a>
<span class="caption text-muted">Zieleń aż przytłaczała.</span>

<p>Wyspani, zapakowaliśmy ciuchy motocyklowe na kufry i w przewiewnych ubraniach pojechaliśmy zwiedzić sławny Dubrovnik. Po całodniowym zwiedzaniu mieliśmy wskoczyć na nocny prom do Włoch.</p>

<a href="#">
    <img src="{{ site.baseurl }}/img/jazda-dubrovnik-5.png" alt="jazda do dubrovnika">
</a>
<span class="caption text-muted">Komuś się nudziło...</span>

<p>Dotarliśmy do portu w Dubrovniku. 
<blockquote>
	- Poprosimy bilety z kajutą na dzisiejszy rejs do Bari.<br>
	- I'm sorry, Monday, Wednesday, Friday only.
</blockquote>
Ups, w całej mnogości zdarzeń zapomnieliśmy o tym, że promy pływają tylko w takie dni... No nic, za słabą pamięć trzeba płacić i zabraliśmy się za szukanie apartamentu. Cofnęliśmy się kawałek od Dubrovnika i zaczęliśmy kluczyć po okolicznych miejscowościach. W uroczym miasteczku, nieopodal typowego dla chorwackiej scenerii niewielkiego portu natrafiliśmy na miłego gościa, który polecał swój apartament oraz zachwalał restauracje gdzie dają dużo jeść. Nie trzeba było mnie dalej przekonywać.</p>

<a href="#">
    <img src="{{ site.baseurl }}/img/port-lans.jpg" alt="port lans">
</a>
<span class="caption text-muted">Wspomniany port i lans w stylu Miami Vice.</span>
 
<p>Po szybkiej aklimatyzacji w mieszkaniu naszą uwagę przykuł znak wskazujący na znajdującą się w odległości 1 km jaskinię. Wyposażeni w czołówke ruszyliśmy na poszukiwania jaskini. Wędrując napotykaliśy na kolejne znaki wskazuję na jamę, a spotkany miejscowy chorwat potwierdził kierunek naszego marszu i niewielką odległość od celu. Ostrzegł przy tym, że zejście jest strome i należy zachować ostrzożność. Kontynuując, dotarliśmy do pięknej dzikiej plaży otoczonej wysokimi skałami. No nic, widocznie jaskinie przeoczyliśmy gdzieś po drodze. Totalnie nakręceni cofnęliśmy się nieco i przeczsywaliśmy teren kawałek po kawałku. Po jakiejś godzinie poszukiwań dziewczyna była gotowa dać za wyganą i odpocząć przy zachodzącym słońcu na dzikiej plaży, ja jednak kontunuowałem poszukiwania jeszcze chwile. Zdążyłem wejść na jakieś urwisko z którego potem prawie spadłem, bo głazy kruszyły się i odpadały przy nawet lekkim dotyku. Potem nawet znalazłem tajemniczą trudno dostępną dziurę schodzącą przynajmniej z 10 metrów w dół, dalej nie sięgało światło czołówki. Pomyślałem, że chorwat miał rację - faktycznie jest bardzo stromo i bez sprzętu linowego nie da rady nic zobaczyć. Poddałem się, a lekko zepsute humory momentalnie poprawił piękny zachód słońca.</p>

<a href="#">
    <img src="{{ site.baseurl }}/img/plaza-jaskinia.jpg" alt="plaza jaskinia">
</a>
<span class="caption text-muted">Dzika plaża. Moją uwagę przykuły skały po prawej stronie, ciekawe czy jest tam głęboko?</span>

<p>Miejsce, w którym przez przypadek wylądowaliśmy z zamiarem przespania jednej nocy, tak bardzo nas urzekło, że zdecydowaliśmy się zostać dłużej kosztem opóźnienia przeprawy do Włoch.</p>

Na drugi dzień zapytaliśmy właściciela, Pana Grzesia, gdzie mozna znaleźć tę jaskinię. Trzeba było widzieć nasze miny, kiedy Gregory powiedział: 
<blockquote>Aaa no no... cave here in Hrvastka means a wild beach you know??</blockquote>. Taaa... now we know.

<a href="#">
    <img src="{{ site.baseurl }}/img/znak-jaskinia.jpg" alt="znak jaskinia">
</a>
<span class="caption text-muted">Sprawca zamieszania. Pomyślelibyście, że może chodzić o plaże?</span>

<p>Drugiego dnia w naszym miasteczku padał deszcz. W sumie to nawet dobrze, bo troche odpoczynku nam nie zaszkodziło, a czas wykorzystaliśmy na chłodzenie spuchniętej i słabo gojącej się kostki Gosi. Po południu na szczęście już się przejaśniło i udaliśmy się do naszej jaskini popływać i porobić zdjęcia. Miałem też nadzieje poskakać troche z okolicznych skał.</p>

<a href="#">
    <img src="{{ site.baseurl }}/img/skok-widok.png" alt="skok widok">
</a>
<span class="caption text-muted">Okazało się, że skała wchodzi głęboko w wybrzeże zapewniając wystarczającą głębokość.</span>

<a href="#">
    <img src="{{ site.baseurl }}/img/crab-people.png" alt="crab people">
</a>
<span class="caption text-muted">Nie dość, że najpierw dostał pomidora, to potem próbował zjeść gopro.</span>

<h2>Dubrovnik</h2>
<p>W końcu przyszedł czas na zwiedzanie Dubrovnika po raz wtóry. Tym razem pamiętając o datach kursowania promu, zdeterminowani ruszyliśmy zachwycać się perłą Adriatyku. Zaczęliśmy od podobno największej atrakcji, czyli spacerze po zamkowych murach. Roztaczający się widok kontrastujących barw czerwonych dachówek, nieba, morza i piaskowego kamienia zachwycał. Ponadto monumentalizm i wielkość konstrukcji robiły wrażenie i nawet skłoniły stojącego nieopodal amerykanina do stwierdzenia: <blockquote>Oh yeah, that's a Game of Thrones right here!</blockquote> co bardzo nas rozbawiło.</p>

<a href="#">
    <img src="{{ site.baseurl }}/img/dubrovnik-mury-1.png" alt="dubrovnik mury">
</a>
<span class="caption text-muted">W takim anturażu znajdowała się szkoła, boisko i sznury z praniem - normalne życie pomimo turystów.</span>

<p>Było ciepło, niektórzy powiedzieliby nawet że nieba lał się żar, a nagrzewające się kamienne mury nie pomagały. Spacerowaliśmy sobie po murach, a moja dziewczyna coraz bardziej zostawała z tyłu. Brałem ją za rękę i podstępem ciągnałem za sobą, aż w końcu przyznała się, że rana na nodze daje się jej we znaki. Okazało się, że cała kostka jest spuchnięta. Zdecydowaliśmy, że gdy skończymy zwiedzanie pojedziemy do lecznicy, której znak mijaliśmy wjeżdzając do miasta.</p>

<a href="#">
    <img src="{{ site.baseurl }}/img/dubrovnik-mury-3.png" alt="dubrovnik mury">
</a>
<span class="caption text-muted">Dobry kamuflaż to podstawa.</span>

<p>Podążaliśmy za znakami szukając przychodni, jednak nie natrafiliśmy na nią. Zatrzymaliśmy się więc w pobliskiej aptece. Bardzo miła farmaceutka skrupulatnie obejrzała ranę i wytłumaczyła, że przychodnia jest zaraz naprzeciwko oraz podała nazwisko lekarza do którego mamy się udać. W przychodni nie było dyżurującego sekretariatu i na pierwszy rzut oka wydawało się, że całe miejsce jest zamknięte. Dopiero po pewnym czasie trafiliśmy na dyżurujący personel - lekarzy i pielęgniarki. Kolejka była niewielka, ale zostaliśmy przyjęci natychmiast i bez kolejności oraz jakichkolwiek formalności. Cóż za miła niespodzianka do której na pewno przyczyniła się pani farmaceutka. Szybka recepta na maść antybiotykową i już byliśmy z powrotem w aptece. Kiedy wróciliśmy już wszyscy w aptece wiedzieli skąd jedziemy i dokąd zmierzamy i życzyli nam powodzenia.</p> 

<p>Po tym wszystkim zgłodnieliśmy. Nie bez trudu znaleźliśmy "Konzuma" i wyposażeni w prowiant pojechaliśmy szukać przyjemnego miejsca na piknik. Upał, zmęczenie, gorący silnik parzący nogę, duży ruch w mieście... Byliśmy blisko poddania się i zjedzenia gdziekolwiek, byle w cieniu. Na szczęscie tego nie zrobiliśmy i ostatecznie piknik mieliśmy z przyjemnym wiaterkiem i takim widokiem.</p>

<a href="#">
    <img src="{{ site.baseurl }}/img/dubrovnik-widok-1.png" alt="dubrovnik widok piknik">
</a>
<span class="caption text-muted">Złoto dla zuchwałych, na piknik w takim miejscu trzeba zasłużyć.</span>

Powoli zbliżał się zmierzch, a wraz z nim godzina wypłynięcia naszego promu do Italii. Zebraliśmy rzeczy i pojechaliśmy do portu.

<a href="#">
    <img src="{{ site.baseurl }}/img/jazda-dubrovnik-3.png" alt="jazda dubrovnik">
</a>
<span class="caption text-muted">Jazda bez ciuchów, dla południowców to norma. W Polsce mamy inne nawyki, więc trzymaliśmy skuterowe tempo.</span>

<p>Na miejscu czekała już grupa motocyklistów, głównie z literką "I" na rejestracji. W tym regionie popularne są również ekspady na skuterach, szczególnie na Vespach. Towarzystwo było bardzo miłe i zabawowe, niestety komunikacja odbywała się jedynie przy użyciu najprostszych słów wspólnych dla rodziny języków łacińskich.</p>

<a href="#">
    <img src="{{ site.baseurl }}/img/turystyczna-vespa.png" alt="vespa">
</a>
<span class="caption text-muted">Wspomniana turystyczna Vespa, wcale nie tak rzadki widok na chorwackich i włoskich drogach.</span>

<p>Gdy zebrała się większa grupa riderów nie obyło się bez wspólnego oglądania każdego sprzętu z osobna. Kiedy skromna gromadka doszła do naszej cebry, wskazałem na sakwy boczne i powiedziałem <blockquote>Camping!</blockquote> na co chłopaki zareagowali zdziwionymi minami mieszanymi z uznaniem i śmiechem. Było wesoło.</p>

<a href="#">
    <img src="{{ site.baseurl }}/img/dubrovnik-port-motory.png" alt="port motory">
</a>
<span class="caption text-muted">Zaraz za popularnymi GS'ami stał Fireblade-turystyk dosiadany przez wcale nie młodego kierowce.</span>

<p>Wjechaliśmy na prom, zabraliśmy co trzeba z bagaży i spokojnie udaliśmy się do kajuty. Kiedy prom odpływał podziwialiśmy znikające światła miasta. Chłód i odpoczynek... Fajna odmiana po kilku ostatnich dniach. Lekkie bujanie spowodowało, że zasnęliśmy natychmiast.</p>

<a href="#">
    <img src="{{ site.baseurl }}/img/cebra-prom.jpg" alt="cbr prom">
</a>
<span class="caption text-muted">Cebra też dostała swoją kajute.</span>